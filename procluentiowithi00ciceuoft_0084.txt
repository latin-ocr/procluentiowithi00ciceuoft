7 2 M. TULLII CICERONIS σο. 11—18.

32. Memoria teneo, Milesiam quandam mulierem, quum
essem in Asia, quod ab heredibus secundis accepta
pecunia partum sibi ipsa medicamentis abegisset, rei
capitalis esse damnatam: neque iniuria: quae spem
5parentis, memoriam nominis, subsidium generis, here-
dem familiae, designatum rei publicae civem, sustulisset.
Quanto est Oppianicus in eadem iniuria maiore supplicio
dignus? siquidem illa, quum suo corpori vim attulisset,

se ipsa cruciavit: hic autem idem illud effecit per alieni '

ιο corporis mortem atque cruciatum. Ceteri non videntur
in singulis hominibus multa parricidia suscipere posset
Oppianicus inventus est, qui in uno corpore plures
necaret.
12. 33. Itaque, quum hanc eius consuetudinem audac-
ις, iamque cognosset avunculus illius adolescentis Oppianici,
Num. Magius, isque gravi morbo affectus esset, et here-
dem illum sororis suae filium faceret: amicis adhibitis,
praesente matre sua Dinaea, uxorem suam interrogavit,
essetne praegnans: quae quum se esse respondisset, ab ea
20 petivit, ut, se mortuo, apud Dinaeam, quae tum ei mulieri
socrus erat, quoad pareret, habitaret, diligentiamque adhi-
beret, ut id, quod conceperat, servaret, ut salvum parere
posset. Itaque ei testamento legat grandem pecuniam
a filio, si qui natus esset: ab secundo herede nihil legat.
25 34. Quid de Oppianico suspicatus sit, videtis: quid iudi-
carit, obscurum non est. Nam, quum eius filium faceret
heredem, eum tutorem liberis non adscripsit. Quid Op-
pianicus fecerit, cognoscite: ut illum Magium intelligatis
longe animo prospexisse morientem. Quae pecunia mu-
30 lieri legata erat a filio, si qui natus esset, eam praesentem
Oppianicus non debitam mulieri solvit: si haec solutio
legatorum, et non merces abortionis appellanda est.

 

