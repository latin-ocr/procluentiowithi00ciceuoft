ἡ

64 M. TULLII CICERONIS emb—8.

neque umquam illa ita de suo scelere et immanitate
audiet, ut naturae nomen amittat: quo enim est ipsum
nomen amantius indulgentiusque matemum‚ hoc illius
matris, quae multos iam annos, et nunc quum maxime
5 filium interfectum cupit, singulare scelus, maiore odio
dignum esse ducetis—ea igitur, mater Habiti, Melini
illius adolescentis, generi sui, contra quam fas erat, amore
capta, primo, neque id ipsum diu, quoquo modo poterat,
in illa cupiditate continebatur: deinde ita flagrare coepit
10 amentia, sic inflammata ferri libidine, ut eam non pudor,
non pudicitia, non pietas, non macula familiae, non
hominum fama, non filii dolor, non filiae maeror a cupi-
ditate revocaret. 13. Animum adolescentis, nondum
consilio ac ratione firmatum, pellexit iis omnibus rebus,
15 quibus illa aetas capi ac deleniri potest. Filia, quae non
solum illo communi dolore muliebri in eiusmodi viri
iniuriis angeretur, sed nefarium matris pellicatum ferre
non posset, de quo ne queri quidem sine scelere se posse
arbitraretur, ceteros sui tanti mali ignaros esse cupiebat:
20 in huius amantissimi sui fratris manibus et gremio, mae-
rore et lacrimis consenescebat. 14. Ecce autem subitum
divortium; quod solatium malorum omnium fore vide-
batur. Discedit a Melino Cluentia3 ut in tantis iniuriis,
non invita: ut a viro, non libenter. Tumvero illa egre-
25 gia et praeclara mater palam exsultarenlaetitia, ac tri-
umphare gaudio coepit, victrix filiae, non libidinis. Itaque
diutius suspicionibus obscuris laedi famam suam noluit:
lectum illum genialem, quem biennio ante filiae suae
nubenti straverat, in eadem domo sibi ornari et sterni,
30 expulsa atque exturbata filia, iubet. Nubit genero socrus,
nullis auspicibus, nullis auctoribus, funestis ominibus
omnium.

