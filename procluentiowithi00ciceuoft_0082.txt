70 .' M. TULLII, CICERONIS σο. o—n.

quum uno tempore audisset, sibi non solum filium sed
etiam exsequiarum munus ereptum, Larinum confestim
exanimata venit, et ibi de integro funus iam sepulto
filio fecit. Dies nondum decem intercesserant, quum

5 ille alter filius infans necatur. Itaque nubit Oppianico
continuo Sassia, laetanti iam animo et spe optima con-
firmato. Nec mirum, quae se non nuptialibus donis,
sed filiorum funeribus delenitam videret. Ita quod
ceteri propter liberos pecuniae cupidiores solent esse,

10 ille propter pecuniam liberos amittere iucundius esse
duxit.

10. 29. Sentio, iudices, vos pro vestra humanitate,
his tantis sceleribus breviter a me demonstratis, vehe-
menter esse commotos. Quo tandem igitur animo fuisse

15 illos arbitramini, quibus his de rebus non modo audien-
dum fuit, verum etiam iudicandum? Vos auditis de eo,
in quem iudices non estis: de eo, quem non videtis; de
eo, quern odisse iam non potestis: de eo, qui et naturae
et legibus satisfecit: quem leges exsilio, natura morte

20 multavit. Auditis non ab inimico: auditis.sine testibus:
auditis, quum ea, quae copiosissime dici possunt, breviter
a me strictimque dicuntur. Illi audiebant de eo, de quo
iurati sententias ferre debebant: de eo, cuius praesentis
nefarium et consceleratum vultum intuebantur: de eo,

25 quem oderant propter audaciam: de e0, quem omni
supplicio dignum esse ducebant. Audiebant ab accusa-
toribus: audiebant verba multorum testium: audiebant,
quum unaquaque de re a P. Canutio, homine eloquen-
tissimo, graviter et diu diceretur. 30. Et est quisquam,

30 qui, quum haec cognoverit, suspicari possit, Oppiani-
cum iudicio oppressum et circumventum esse inno-
centem? Acervatim iam reliqua, iudices, dicam, ut ad

«Α. -μ-..Μ-..μῌμ-,φῌ m. ...smum-..m

