 

§5 ²8—31. ORATIO PRO A. CLUENTIO. 71

¹ ea, quae propiora huius causae et adiunctiora sunt, per-
veniam.

Vos, quaeso, memoria teneatis, non mihi hoc esse propo-
situm, ut accusem Oppianicum mortuum: sed, quum hoc
persuadere vobis velim, iudicium ab hoc non esse corrup· 5
tum, hoc uti initio ac fundamento defensionis: Oppianicum,
hominem sceleratissimum et nocentissimum esse damna-
tum: qui uxori suae Cluentiae, quae amita huius Habiti suit,
quum ipse poculum dedisset, subito illa in media potione
exclamavit, se maximo cum dolore mori: nec diutius 10
vixit, quam locuta est: narn in ipso sermone hoc et
vociferatione mortua est. Et ad hanc mortem tam
repentinam, vocemque morientis, omnia praeterea, quae
solent esse indicia et vestigia veneni, in illius mortuae
corpore fuerunt. 15

11. 31. Eodemque veneno C. Oppianicum fratrem
necavit. Neque est hoc satis: tametsi in ipso fraterno
parricidio nullum scelus praetermissum videtur; tamen,
ut ad hoc nefarium facinus accederet, aditum sibi aliis
sceleribus ante munivit. Nam quum esset gravida Auria, 20
fratris uxor, et iam appropinquare partus videretur : muli-
erem veneno interfecit, ut una illud, quod erat ex fratre
conceptum, necaretur. Post fratrem aggressus est: qui
sero, iam exhausto illo poculo mortis, quum et de suo
et de uxoris interitu clamaret, testamentumque mutare 25
cuperet, in ipsa significatione huius voluntatis est mor-
tuus. Ita mulierem, ne partu eius ab hereditate fraterna
excluderetur, necavit: fratris autem liberos prius vita pri-
vavit, quarn illi hanc ab natura propriam lucem accipere
potuerunt: ut omnes intelligerent, nihil ei clausum, nihil 30
sanctum esse posse, cuius ab audacia fratris liberos ne
-matemi quidem corporis custodia tegere potuisset.

