WW—--w-vm,

§5 ¹55—160. ORATIO PRO Α. eLUENTro. 127

Sed hoc polliceor omnibus, si cui forte hac lege negotium
facessetur, qui lege non teneatur, si is uti me defensore
voluerit, me eius causam legis praesidio defensurum: et
vel his iudicibus, vel eorum similibus, facile probaturum,
et omni me defensione usurum esse legis: qua nunc ut
utar, ab eo, cuius voluntati mihi obtemperandum est,
non conceditur.

58. Non enim debeo dubitare, iudices, quin, si qua
ad vos causa huiusmodi delata sit eius, qui lege non
teneatur, etiam si is invidiosus, aut multis offensus esse
videatur, etiam si eum oderitis, etiam si inviti absoluturi
sitis, tamen absolvatis: et religioni potius vestrae, quam
odio pareatis. 159. Est enim sapientis iudicis, cogitare,
tantum sibi a populo Romano esse permissum, quantum
commissum sit et creditum: et non solum sibi potestatem
datam, verum etiam fidem habitam esse meminisse: posse,
quem oderit, absolvere: quem non oderit, condemnare:
et semper, non quid ipse velit, sed quid lex et religio
cogat, cogitare: animadvertere, qua lege reus citetur, de
quo reo cognoscat, quae res in quaestione versetur.
Quum haec sunt videnda, tum vero illud est hominis
magni, iudices, atque sapientis. quum illam iudicandi
causa tabellam sumpserit, non se putare esse solum,
neque sibi, quodcunque concupierit, licere; sed habere
in consilio legem, religionem, aequitatem, fidem: libidi-
nem autem, odium, invidiam, metum, cupiditatesque
omnes amovere: maximique aestimare conscientiam
mentis suae, quam ab diis immortalibus, accepimus,
quae a nobis divelli non potest: quae si optimorum

5

10

15

20

²5

consiliorum atque factorum testis in omni vita nobis 30

erit, sine ullo metu, et summa cum honestate vivemus.
160. Haec si T. Attius aut cognovisset, aut cogitasset:

