98 M. TULLII CICERONIS οο. 84, 35.

putabatur.' Num igitur hoc tempore causa mutata est?
num alia res, alia ratio illius iudicii, alia natura totius
negotii nunc est, ac tum fuit? Non opinor, ex iis
rebus, quae gestae sunt, rem ullam potuisse mutari.
5 93. Quid ergo est causae, quod nunc nostra defensio
audiatur tanto silentio, tunc Iunio defendendi sui potestas
erepta sit? Quia tum in causa nihil, erat, praeter invi-
diam, errorem, suspicionem, conciones quotidianas, se-
ditiose ac populariter concitatas. Accusabat tribunus
10 plebis idem in concionibus, idem ad subsellia: ad iudi-
cium non modo de concione, sed etiam cum ipsa
concione veniebat. Gradus illi Aurelii tum novi, quasi
pro theatro illi iudicio aedificati videbantur: quos ubi
accusator concitatis hominibus complerat, non modo
15 dicendi ab reo, sed ne surgendi quidem potestas erat.
94. Nuper apud C. Orchinium, collegam meum, locus
ab iudicibus Fausto Sullae de pecuniis residuis non est
constitutus: non quod illi aut exlegem esse Sullam, aut
causam pecuniae publicae contemptam atque abiectam
20 putarent; sed quod, accusante tribuno plebis, conditione
aequa disceptari posse non putaverunt. Quid? conferam
Sullamne cum Iunio? an hunc tribunum plebis cum
Quintio? an vero tempus cum tempore? Sulla maximis
opibus, cognatis, affinibus, necessariis, clientibus pluri-
25 mis: haec autem apud Iunium parva, et infirma, et
ipsius labore quaesita atque collecta. Hic tribunus
plebis, modestus, pudens, non modo non seditiosus,
sed etiam seditiosis adversarius: ille autem acerbus,
criminosus, popularis homo ac turbulentus. Tempus
30 hoc tranquillum atque pacatum: illud omnibus invidiae
tempestatibus concitatum. Quae quum ita essent, in
Fausto tamen [illi iudices] statuerunt, iniqua conditione

 

