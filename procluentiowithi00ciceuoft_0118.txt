106 M. TULLII CICERONIS ω. 40-42.

natura boni, prodesse ei putarent oportere, superbiam
autem atque arrogantiam eius deridendam magis arbi-
trarentur propter humilitatem hominis, quam pertimes-
cendam.

5 41. Sed, ut illuc revertar: quo tempore Fidiculanius
est absolutus, tu qui iudicia facta commemoras, quaero,
quid tum esse existimas iudicatum? certe gratis iudi-
casse—113. At condemnarat: at causam totam non
audierat: at in concionibus omnibus a L. Quintio vehe-

10 menter erat et saepe vexatus. Illa igitur omnia Quintiana
iniqua, falsa, turbulenta, popularia, seditiosa iudicia fue-
runt—Esto: potuit esse innocens Falcula. Iam ergo
aliquis Oppianicum gratis condemnavit: iam non eos
Iunius subsortitus est, qui pecunia accepta condemnarent:

15iam potuit aliquis ab initio non sedisse, et tamen Oppi-
anicum gratis condemnasse. Verum, si innocens Falcula,
quaero, quis nocens? si hic gratis condemnavit, quis
accepit? Nego rem esse ullam in quemquam illorum
obiectam, quae Fidiculanio obiecta non sit: aliquid fuisse

20 in Fidiculanii causa, quod idem non esset in ceterorum.
114. Aut hoc iudicium reprehendas tu, cuius accusatio
rebus iudicatis niti videbatur, necesse est: aut, si hoc
verum esse concedis, Oppianicum gratis condemnatum
esse fateare.

25 Quamquam satis magno argumento esse debet, quod
ex tam multis iudicibus, absoluto Falcula, nemo reus
factus est. Quid enim mihi damnatos ambitus colligitis,
alia lege, certis criminibus, plurimis testibus? quum
primum illi ipsi debuerint potius accusari de pecuniis

30 repetundis, quarn ambitus. Nam, si in ambitus iudiciis
hoc his obfuit, quum alia lege causam dicerent: certe,
si propria lege huius peccati adducti essent, multo plus

 

