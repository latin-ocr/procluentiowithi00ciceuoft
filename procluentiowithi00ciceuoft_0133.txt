 

§5143-148· oRA'Ho PRo A. cLUENTm. 121

(quod cuiusmodi sit, iam videro); tu mihi concedas
necesse est, multo esse indignius, in ea civitate, quae
legibus contineatur, discedi a legibus. Hoc enim vin-
culum est huius dignitatis, qua fruimur in re publica, ·
hoc fundamentum libertatis, hic fons aequitatis. Mens, 5
et animus, et consilium, et sententia civitatis posita est
in legibus. Ut corpora nostra sine mente, sic civitas sine
lege, suis partibus, ut nervis ac sanguine et membris, uti
non potest. Legum ministri, magistratus: legum inter-
pretes, iudices: legum denique idcirco omnes servi sumus, 10
ut liberi esse possimus. 147. Quid est, Q. Naso, cur tu
in isto loco sedeas? quae vis est, qua abs te hi iudices,
tali dignitate praediti, coerceantur? Vos autern, iudices,
quamobrem ex tanta multitudine civium tam pauci de
hominum fortunis sententiam fertis? quo iure Attius, 15
quae voluit, dixit? cur mihi tamdiu potestas dicendi
datur? quid sibi autem illi scribae, quid lictores, quid
ceteri, quos apparere huic quaestioni video, volunt?
Opinor haec omnia lege fieri, totumque hoc iudicium
(ut ante dixi) quasi mente quadam regi legis et adminis- 20
trari. Quid ergo est? haec quaestio sola ita gubernatur?
quid M. Plaetorii et C. Flaminii inter sicarios? quid C.
Orchinii peculatus? quid mea de pecuniis repetundis?
quid C. Aquillii, apud quem nunc de ambitu causa dici-
tur? quid reliquae quaestiones? Circumspicite omnes rei ²5
publicae partes: omnia legum imperio et praescripto fieri
videbitis. 148. Si qui apud me te, T. Atti, reum velit
facere: clames, te lege pecuniarum repetundarum non
teneri. Neque haec tua recusatio confessio sit captae
pecuniae; sed laboris, sed periculi non legitimi declinatio. 30
54. Nunc, quid agatur, et quid abs te iuris constitu-
atur, vide. Iubet lex ea, qua lege haec quaestio constituta

