78 M. TULLII CICERONIS 00. 16-18.

Fabricii non est aspernatus: rem ad dominum detulit:
Cleophantus autem cum Habito est locutus. Habitus
statim cum M. Baebio senatore, familiarissimo suo, com-
municavit: qui qua fide, qua prudentia, qua dignitate

5 fuerit, meminisse vos arbitror. Ei placuit, ut Diogenem
Habitus emeret a Cleophanto, quo facilius aut compre-
henderetur res eius indicio, aut falsa esse cognosceretur.
Ne multis; Diogenes emitur: venenum diebus paucis
(multi viri boni quum ex occulto intervenissent), pecu-

10 niaque obsignata, quae ad eam rem dabatur, in manibus
Scamandri, liberti Fabriciorum, deprehenditur. 48. Pro
dii immortales! Oppianicum quisquam, his rebus cog·
nitis, circumventum esse dicet?

17. Quis umquam audacior? quis nocentior? quis

15 apertior in iudicium adductus est? Quod ingenium,
quae facultas dicendi, quae a quoquam excogitata de-
fensio, huic uni crimini potuit obsistere? simul et illud
quis est qui dubitet, quin, hac re comperta manifestoque
deprehensa, aut obeunda mors Cluentio, aut suscipienda

20 accusatio fuerit?

49. Satis esse arbitror demonstratum, iudices, iis cri-
minibus accusatum esse Oppianicum, ut honeste absolvi
nullo modo potuerit. Cognoscite nunc ita reum citatum
esse illum, ut, re semel atque iterum praeiudicata, con-

²5 demnatus in iudicium venerit. Nam Cluentitffis, iudices,
primum nomen eius detulit, cuius in manibus venenum
deprehenderat. Is erat libertus Fabriciorum, Scamander.
Integrum consilium : iudicii corrupti nulla suspicio: sim-
plex in iudicium causa, certa res, unum crimen allatum

30 est. Hic tum Fabricius, is, de quo ante dixi, qui, liberto
damnato, sibi illud impendere periculum videret, quod
mihi cum Aletrinatibus vicinitatem, et cum plerisque

 

 

