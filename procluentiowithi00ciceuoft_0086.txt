74 M. TULLII CICERONIS eo. 13, 14.

facere velle. Oppianicus obsignatores ad eum, qui neque
Asinium, neque Avillium nossent, adducit, et illum Asi-
nium appellat: ipse, testamento Asin-ii nomine obsignato,
discedit. Avillius illico convalescit. Asinius autem brevi
5 illo tempore, quasi in hortulos iret, in arenarias quasdam
extra portam Esquilinam perductus, occiditur. 38. Qui
quum unum iam et alterum diem desideraretur: neque
in iis locis, ubi ex consuetudine quaerebatur, inveniretur,
et Oppianicus in foro Larinatium dictitaret, nuper se et
ιο suos amicos testamentum eius obsignasse: liberti Asinii,-
et nonnulli amici, quod eo die, quo postremum Asinius
visus erat, Avillium cum eo fuisse, et a multis visum
esse constabat, in eum invadunt et hominem ante pedes
Q. Manilii, qui tum erat triumvir, constituunt. Atque
15 ille continuo, nullo teste, nullo indice, recentis maleficii
conscientia perterritus, omnia, ut a me paullo ante dicta
sunt, exponit, Asiniumque ab se, consilio Oppianici, inter-
fectum fatetur. 39. Extrahitur domo latitans Oppianicus
a Manilio: index Avillius ex altera parte coram tenetur. Α
20 Hic iam quid reliqua quaeritis? Manilium plerique nora-
tis. Non ille honorem a pueritia, non studia virtutis, non
ullum existimationis bonae fructum umquam cogitarat:
sed ex petulanti atque improbo scurra, in discordiis civi-
tatis, ad eam columnam, ad quam multorum saepe con-
25 viciis perductus erat, tum suffragiis populi pervenerat
Itaque rem curn Oppianico transigit: pecuniam ab eo
accipit: causam et susceptam et manifestam relinquit.
Ac tum in Oppianici causa, crimen hoc Asinianum quum
testibus multis, tum vero indicio Avillii probabatur : in quo,
30 inter allegatos, Oppianici nomen primum esse constabat,
eius, quem vos miserum atque innocentem falso iudicio
circumventum esse dicitiS.

 

